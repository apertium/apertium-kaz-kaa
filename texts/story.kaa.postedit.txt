1 	AZAMAT QAYDA?
2 	Azamat penen Aygu'l baqshada. Hawa rayı bu'gin a'bden jaqsı, jıllı. Biraq keshe ju'da' suwıq edi! Usı sebepten olar dalada oynay almadı. Azamat penen Aygu'l oynag'andı jaqsı ko'redi, olar ha'rdayım u'lken u'ydin' aldındag'ı baqshada birge oynaydı.
3 	Azamat altı jasar kishkentay bala. Qız onın' qarındası, ol bes jasta. Azamattın' kishkentay bir ku'shigi bar, ha'zir ol da baqshada. Ku'shik balalar menen oynag'andı jaqsı ko'redi. Ku'shigi ha'zir ju'da' quwanıshlı.
4 	Al Aygu'ldin' ku'shigi bar ma? Joq, Aygu'ldin' ku'shigi joq, onın' pıshıg'ı bar. Biraq pıshıg'ı u'yde, uyıqlap atır.
5 	Olardın' anası pıshıg'ı menen birge u'yde, ol aynadan Azamat penen Aygu'ldin' oynag'anına qarap tur. Azamat eski u'lken bir ag'ashqa qaray qattı ju'girip baratır, ol sol ag'ashtın' artına Aygu'lden jasırınıp atır. Ne ushın ekenin bilesizbe? Aygu'l qolı menen ko'zlerin jaw atır. Ol hesh na'rseni ko'rip turg'an joq, ol sanap atır. Ol ne ushın bu'ytip atır? Al Azamat ag'ashtın' janında ne islep atır?
6 	Bul oyın. Aygu'l sanap pitkennen keyin a'tirapına qaradı. Ol "Azamat qay jerge ketti? Onı ko'rdin'lerme?" dep izlep atır.
7 	Aygu'l Azamattın' qayda ekenin bilmeydi. Ku'shikten "Azamattı ko'rdin'be?" dep soraydı. Al ku'shik, a'lbette, so'yley almaydı. Demek, Aygu'l o'z sorawına juwap ala almaydı. Adamlar iyt penen so'yleskende odan hesh qashan juwap ala almaydı!
8 	Aygu'l aynada turg'an anasına qaraydı. Aygu'l anasının' ku'limsiregenin ko'rip ol Azamattın' qay jerge ketkenin biledi dep oylaydı. "Azamat qayda, aytshı!" dep soraydı. "Joq, Aygu'l, ayta almayman" dep anası juwap beredi. Ol Azamattın' qayda ekenin bilse de aytqısı kelgen joq.
9 	Aygu'l baqshanın' ishinde aqırın basıp ju'r. Elede bolsa Azamattı tabıwg'a ha'reket etip ju'r. Stol ja'ne orındıqlardın' astına qarap atır, biraq Azamat onda joq. Ol barlıq jerdi qarap ju'r, biraq Azamattı taba almay atır.
10 	Onnan keyin ol bir dawıstı esitti, ol dawıs eski u'lken ag'ashtın' artınan shıg'ıp atır. Mu'mkin bul Azamat shıg'ar? Ol dawıs qayta esitiledi! Aygu'l onı aqırın tın'laydı. Ol an' da, qus da emes. Ol endi ol dawıstı anıg'ıraq esite basladı. Bul Azamat bolıw kerek!
11 	Onna keyin og'an kishkentay bir qol ko'rinedi. Jaqınıraq kelgende ol onın' basın da ko'redi. "Seni taptım!" dep ku'ledi. Olar ekewi de kewilli u'yge qaray kiyatır, bir na'rse jep, suw ishetug'ın waqıt boldı!
